<article id="post-60" class="post-60 page type-page status-publish hentry">
	<header class="entry-header">
		<h1 class="entry-title">Ideari</h1>
	</header><!-- .entry-header -->

	<div class="entry-content">
		<div id="container">
<h1>Democràcia Directa</h1>
<ul>
<li>Estem a favor de la participació activa i democràtica dels ciutadans sobre les decisions polítiques que els afectaran.</li>
<li>Som conscients de la igualtat de drets i obligacions de tots els ciutadans i confiem en la seva pròpia capacitat de decisió.</li>
<li>Creiem que s'hauria de treure més profit dels avenços tecnològics. Internet és una eina que s'hauria d'utilitzar per aprofundir més en una democràcia real, on la nostra votació com a ciutadans s'empri en quelcom més que escollir un cop cada 4 anys qui serà el representant que decidirà per nosaltres.</li>
</ul>
<h1>Societat de la Informació</h1>
<ul>
<li>Fomentar la societat en xarxa, una major taxa de penetració d'Internet, més banda ampla i connexions simètriques.</li>
<li>Treballar per a que Internet sigui un mitjà de comunicació tan universal com la ràdio o la televisió avui dia.</li>
<li>Pretendre que la neutralitat a Internet sigui un requisit d'obligat compliment, ampliant la difusió i l'ús d'aquest medi arreu de tot el territori, tant en àmbits privats com públics.</li>
<li>Que tots els serveis d'Internet existents (i els que existiran) siguin accessibles i ofertables sense restriccions ni discriminacions entre uns serveis i altres.</li>
<li>Govern obert – Administració 2.0: <strong>Transparència</strong>, autentificació centralitzada, unificació de bases de dades, finestreta virtual única, publicació de les eines de l'administració</li>
</ul>
<h1>Drets i llibertats</h1>
<ul>
<li>Preservar la presumpció d'innocència, la privacitat i la llibertat d'expressió, dintre i fora d'Internet.</li>
<li>Que la lluita contra la delinqüència i el terrorisme sigui compatible amb els drets i llibertats de la Declaració Universal dels Drets Humans.</li>
<li>Que les administracions públiques facin ús de programari lliure i formats estàndards oberts, per garantir la seguretat i privacitat de tota la informació sensible dels ciutadans.</li>
</ul>
<h1>Cultura i drets d'autor</h1>
<ul>
<li>La cultura és un be comú, a la qual tenen dret a accedir tots els ciutadans.</li>
<li>El lliure intercanvi sense ànim de lucre no ha de ser criminalitzat, sinó considerat una eina eficaç per a distribuir i promocionar la cultura.</li>
<li>Prescindir de terminologia subjecta a confusió com "propietat intel·lectual", ja que pot avantposar interessos econòmics al gaudi de la cultura ciutadana, en comptes d'harmonitzar-los.</li>
<li>Es rebutgen les fórmules de remuneració compensatòria per còpia privada i un model de gestió de drets d'autor, on aquests obligatòriament han de cedir els seus drets sota condicions perjudicials per als seus interessos.</li>
<li>Plantejar la necessitat de que l'autor tingui dret a escollir entre autogestionar-se o treballar amb entitats de gestió de drets d'autor.</li>
<li>Buscar el diàleg entre els diversos col·lectius implicats i la ciutadania, per trobar solucions que resultin satisfactòries per a tothom.</li>
</ul>
<h1>Reforma del sistema de patents</h1>
<ul>
<li>És objectiu nostre la inexistència de patents de software a l'Ordenament Jurídic.</li>
<li>Plantejar un model de patents obert al desenvolupament i la innovació, que aprofiti el coneixement existent i fomenti l'evolució de la tecnologia en benefici de la societat, evitant monopolis privats.</li>
<li>La durada d'una patent ha de ser relativa a la inversió necessària en investigació i desenvolupament, i mai renovable, sinó que, un cop expirada, passi a formar part del domini públic. De la mateixa manera ha d'expirar si no és explotada.</li>
<li>Oposició a possibles patents d'organismes vius.</li>
</ul>
</div>
<p> </p>
			</div>
<!-- .entry-content -->
	<footer class="entry-meta">
			</footer><!-- .entry-meta -->
</article>